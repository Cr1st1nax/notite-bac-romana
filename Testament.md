Tudor Arghezi, Testament
===

* poezie **modernistă**
* **artă poetică**
* perioada interbelică (1927)

## Operă

> Nu-ţi voi lăsa drept bunuri, după moarte,  
> Decât un nume adunat pe o carte,  
> În seara răzvrătită care vine  
> De la străbunii mei până la tine,  
> Prin râpi şi gropi adânci  
> Suite de bătrânii mei pe brânci  
> Şi care, tânăr, să le urci te-aşteaptă  
> Cartea mea-i, fiule, o treaptă.  
>  
> Aşeaz-o cu credinţă căpătâi.  
> Ea e hrisovul vostru cel dintâi.  
> Al robilor cu saricile, pline  
> De osemintele vărsate-n mine.  
>  
> Ca să schimbăm, acum, întâia oară  
> Sapa-n condei şi brazda-n calimară  
> Bătrânii au adunat, printre plăvani,  
> Sudoarea muncii sutelor de ani.  
> Din graiul lor cu-ndemnuri pentru vite  
> Eu am ivit cuvinte potrivite  
> Şi leagăne urmaşilor stăpâni.  
> Şi, frământate mii de săptămâni  
> Le-am prefăcut în versuri şi-n icoane,  
> Făcui din zdrenţe muguri şi coroane.  
> Veninul strâns l-am preschimbat în miere,  
> Lăsând întreagă dulcea lui putere  
> Am luat ocara, şi torcând uşure  
> Am pus-o când să-mbie, când să-njure.  
> Am luat cenuşa morţilor din vatră  
> Şi am făcut-o Dumnezeu de piatră,  
> Hotar înalt, cu două lumi pe poale,  
> Păzind în piscul datoriei tale. 
>  
> Durerea noastră surdă şi amară  
> O grămădii pe-o singură vioară,  
> Pe care ascultând-o a jucat  
> Stăpânul, ca un ţap înjunghiat.  
> Din bube, mucegaiuri şi noroi  
> Iscat-am frumuseţi şi preţuri noi.  
> Biciul răbdat se-ntoarce în cuvinte  
> Si izbăveşte-ncet pedepsitor  
> Odrasla vie-a crimei tuturor.  
> E-ndreptăţirea ramurei obscure  
> Ieşită la lumină din pădure  
> Şi dând în vârf, ca un ciorchin de negi  
> Rodul durerii de vecii întregi.  
>  
> Întinsă leneşă pe canapea,  
> Domniţa suferă în cartea mea.  
> Slova de foc şi slova faurită  
> Împărechiate-n carte se mărită,  
> Ca fierul cald îmbrăţişat în cleşte.  
> Robul a scris-o, Domnul o citeşte,  
> Făr-a cunoaşte că-n adâncul ei  
> Zace mânia bunilor mei.

## Contextualizare

* la începutul volumului de debut al lui Arghezi (*Cuvinte potrivite*)
	* prima din volum ⇒ *text programatic*
* prezentare a concepției autorului despre poezie și poet ⇒ **artă poetică**

## Tema

* **relația autor - operă**
* \+ relația autor - urmași
* \+ **statutul poetului**
* ⇒ scopul artei: reflectarea vieții înaintașilor asupriți
	* ⇒ funcția **cathartică** a cuvântului
* ⇒ scopul poetului: transformarea suferinței înaintașilor în valoare spirituală nouă + absolută → **moștenire** urmașilor
	* ⇒ poetul: **purtătorul de cuvânt** al poporului
* ⇒ poezia = :
	* oglindirea în formă aleasă a vieții și spiritualității unui popor
	* proces de purificare + transformare a realului imund în imagini artistice

## Titlu

* 2 arii semantice:
	1. laic ⇒ moștenire fizică
	2. religios ⇒ moștenire spirituală
		* poezia = *testament liric* ⇒ transmiterea *cărții* (= operei poetice) urmașilor (= cititorilor)

## Structură

* 5 strofe
* **monolog** adresat **fiului** (simbol ar urmașilor)
* prezentarea problematicii **legăturii dintre generații* + responsabilității urmașilor față de mesajul transmis de străbuni
* prozodic: strofe inegale, măsură + ritm variabile, rimă împerecheată

### Strofe

* **primele două strofe**: în jurul cuvântului **carte**
	* transformarea + transmiterea experienței străbunilor ⇒ **legătura dintre generații**
	* \+ metaforele "Cartea mea-i, fiule, o **treaptă**", "Ea e **hrisovul** vostru cel dintâi**" ⇒ ⇒ **evoluția spirituală** a urmașilor
	* ⇒ opera = **moștenire** lăsată urmașilor
	* relația autor - cititor: "fiule", "așaz-o" ⇒ **adresare directă** + ton cald, familiar ⇒ **apropiere afectivă**
* **următoarele 2 strofe**:
	* momente ale proceului de creație ⇒ trăsături ale poeziei
		* **munca fizică** ("sapa", "brazda") → munca intelectuală (**arta**)
			* transformare în timp, cu trudă
		* **limbajul** comun + **fondul sufletesc** al robilor → "**cuvinte potrivite**"
			* "Din bube, mucegaiuri și noroi / Iscat-am frumuseți și prețuri noi" ⇒ descoperirea frumuseților nebănuite în lucrui imunde
			* "zdrențe, mucegaiuri și noroi" → vitalitate + bogăție afectivă
			* "venin" → "miere"
		* ⇒ truda înaintașilor → ("frământate *mii de săptămâni*) armonie, imagini unice, sacre ("versuri și icoane")
		* "am ivit", "am prefăcut", "am preschimbat", "iscat-am", "frământate", "mii de săptămâni" ⇒ **efortul** creatorului de **reinventare**
	* ⇒ rolul poeziei
		* transfigurarea suferinței în artă
		* \+ pedepsire a celor vinovați
			* "durerea surdă și amară / o grămădi pe-o singură vioară" + "țap înjunghiat" ⇒ pedepsirea responsabililor pentru suferința înaintașilor
			* ⇒ poezia = **revoltă socială**
* **ultima strofă**:
	* definiție a poeziei:
		* inspirație = talent ("slova de foc")
		* meșteșug = efort = migală ("slovă făurită")
		* ⇒ unitate perfectă
	* anititeza *Robul* vs. *Domnul* ⇒ relația poet - cititor (accent pe **efortul** creatorului)

### Mijloace artistice

* **estetica urâtului**
	* ⇒ sublinierea **suferinței**
* figuri de stil:
	* **metafore** inedite:
		* în special ale poeziei: "hrisovul cel dintâi", "cuvinte potrivite" "Dumnezeu de piatră", "slovă făurită"
			* \+ metafora **recurentă** "carte"
		* zone diferite: social, sacru, meșteșuguri
		* ⇒ complexitate + valoare a poeziei
	* **antiteze** (asocierea contrariilor)
		* "zdrențe" vs. "muguri și coroane", "veninul" vs. "miere", "bube, mucegaiuri și noroi" vs. "frumuseți și prețuri noi"
	* epitete rare (ex: "seara răzvrătită")
	* comparații inedite (ex: "Împeărechiate-n carte se mărită / Ca fierul cald îmbrățișat în clește")
	* oximoron: (ex: "Veninul strâns l-am preschimbat în miere / Lăsând întreagă dulcea lui putere")
* îmbinarea registrelor stilistice:
	* familiar
	* popular ("brânci", "sarici", "plăvani", "zdrențe", "ocară", "bube", "mucigaiuri")
	* sobru, incisiv
	* figurat
* topica inversă
* **lexic dur** (în concordanță cu ideile poetice + viziunea autorului)

## Elemente de modernitate

* **limbaj artistic**
* **estetica urâtului**
* (vezi Mijloace artistice)