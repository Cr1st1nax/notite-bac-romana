---
layout: post
title: Lucian Blaga, Eu nu strivesc corola de minuni a lumii
---

* poezie **modernistă**
* **artă poetică**

## Operă

> Eu nu strivesc corola de minuni a lumii  
> şi nu ucid  
> cu mintea tainele, ce le-ntâlnesc  
> în calea mea  
> în flori, în ochi, pe buze ori morminte.  
> Lumina altora  
> sugrumă vraja nepătrunsului ascuns  
> în adâncimi de întuneric,  
> dar eu,  
> eu cu lumina mea sporesc a lumii taină -  
> şi-ntocmai cum cu razele ei albe luna  
> nu micşorează, ci tremurătoare  
> măreşte şi mai tare taina nopţii,  
> aşa îmbogăţesc şi eu întunecata zare  
> cu largi fiori de sfânt mister  
> şi tot ce-i neînţeles  
> se schimbă-n ne-nţelesuri şi mai mari  
> sub ochii mei-  
> căci eu iubesc  
> şi flori şi ochi şi buze şi morminte

## Contextualizare

* universul liric blagian: **complex**, **original**
	* motiv principal: **misterul** cosmic; mister → uimire → poezie + filozofie
	* \+ **sistem filozofic propriu**
* publicată la începutul volumului de debut ("Poemele luminii", 1919)
	* metaforă centrală a volumului: **lumina** (sensuri multiple: viață / iubire / cunoaștere / divinitate)
* poezie **expresionistă**
	* Blaga: "de câte ori un lucru este astfel redat încât tensiunea sa interioară îl întrece [...] trădând relații cu cosmicul [...] avem de-a face cu un produs artistic expresionist"

## Tema

* artă poetică ⇒ **condiția artistului** + **relația** sa cu lumea
	* atitudinea poetului: **conservarea** misterului universului
* \+ **cunoașterea** (trăsătură modernistă) = metafora **luminii**
	* 2 tipuri, în **opoziție**
		1. **paradisiacă** = "lumina **altora**"
			* științifică, rațională, logică
			* distruge "tainele"
		2. **luciferică** = "lumina **mea**"
			* artistică, contemplativă, intuitivă
			* păstrează "tainele"
			* cunoaștere prin **poezie**
	* subordonat: motivul **misterului** (trăsătură expresionistă)

## Titlu

* ⇒ raportul **artist** - **univers**
* ⇒ **artă poetică**
* metafora "corola de minuni a lumii" = **misterul**
	* ⇒ "nu strivesc" = atitudine de **protejare** a **misterului** în univers

## Structură

* monolog liric confesiv
* fără împărțire în strofe (trăsătură formală a **poeziei moderne**)
* 4 secvențe lirice

### Secvențe

* bazate pe opoziția "lumina mea" = cunoașterea luciferică vs. "lumina altora" = cunoaștere paradisiacă
	* ⇒ opțiunea poetului pentru **cunoașterea luciferică**
* **prima secvență**: primele 5 versuri
	* relația eu - univers
	* **călătorie inițiatică**: revelații ale miracolului vieții și a misterului morții întâlnite "pe calea" poetului
		* "nu strivesc", "nu ucid" ⇒ atitudine de **conservare** a misterului universului
			* ⇒ **refuzul** cunoașterii logice, raționale
		* "tainele" (prezentate simbolic):
			* "flori" = frumusețea naturii + **sensibilitate** + **percepția senzorială** = **primele trepte** ale cunoașterii
			* "ochi" = **cunoașterea contemplativă** + granița *eu* - *lume*
			* "buze" = cunoașterea prin **cuvânt** ( = poezie) / **iubire**
			* "morminte" = **legătura cu străbunii** + taina **morții**
	* enumerarea "tainelor" ⇒ amplificarea misterului ființei umane
* **a doua secvență**:
	* mod de cunoaștere: **rațională** = **paradisiacă** (metaforic: "lumina altora")
	* trăsătură dominantă: "sugrumă vraja"
		* ⇒ **înțelegerea** tainelor lumii = **distrugerea** acestora
	* "nepătrunsul ascuns", "adâncimi de întuneric" = metafore ale **misterului**
* **a treia secvență**:
	* mod de cunoaștere: **intuitivă** = **luciferică**
	* în opoziție cu cea paradisiacă: "dar" + "lumina altora" vs. "lumina mea"
	* **comparație amplă** cu lumina selenară:
		* lumina lunii = cunoaștere parțială a lumii, protejând tainele
		* "nu micșorează, ci tremurătoare / mărește și mai tare taina nopții" ⇒ **amplificare a misterului**
		* "așa îmbogățesc și eu întunecata zare / cu largi fiori de sfânt mister"
	* ⇒ atitudine **contemplativă**, cu scop de **adâncire** a tainelor universului
	* "taină", "întunecata zare", "ne-nțeles" = metafore ale **misterului**
		* \+ epitetul "sfânt mister" ⇒ atitudinea poetului
	* actul de creație = **revelarea** tainelor existențiale ⇒ îmbogățirea misterelor ființei ("sporesc a lumii taină" ⇒ "tot ce-i neînțeles / se schimbă-n ne-nțelesuri și mai mari")
* **ultima secvență": ultimele 2 versuri
	* "căci" ⇒ **concluzie**
	* "iubesc" = cunoaștere prin **participare** la misterul universal
	* enumerația din final: relație cu cea din prima secvență ⇒ **simetrie**
		* repetarea lui "și" ⇒ **armonie universală**

### Limbaj

* **metafora**:
	* 2 tipuri:
		* **revelatorie**: "corola de minuni", "lumina", "flori", "ochi", "buze", "morminte"
			* ⇒ **încifrarea** + **adâncirea** sensului ⇒ **amplificarea tainelor**
		* **plasticizantă**: metafore ale misterului ("întunecata zare", "vraja nepătrunsului ascuns")
			* ⇒ sporirea semnificațiilor textului
	* ⇒ poezia: **o metaforă integrală** (L. Blaga)
	* metaforizare ⇒ **ambiguitate** (**trăsătură modernistă**)
* **antiteza**: "lumina **altora**" vs. "lumina **mea**"; "sugrumă", "strivește", "ucide" vs. "sporesc", "mărește", "îmbogățesc", "iubesc"
* discurs liric **confesiv** + **subiectivitate** ⇒ **reflexivitate**
	* mărci: forme pronominale (pronume + adjective pronominale) și verbe la persoana I: "eu nu strivesc", "eu cu lumina mea", "eu iubesc", "ochii mei"
* prozodie: vers liber, ingambament (**trăsături moderniste**)

## Elemente moderniste

* **subiectivitatea** discursului liric
* **ambiguitate** ( ⇐ metafore)
* **reflexivitate** ( ⇐ abundența verbelor și pronumelor la persoana I)
* tema **cunoașterii**
* **intelectualizarea emoției**
* influențele **expresioniste**
* prozodie: *vers liber*, *ingambament*